######################################
Processo e organizzazione del processo
######################################
L'attività riguardante gli arredi scolastici occupa solo una parte del tempo lavorativo dell’ufficio; il personale dell’ufficio negli scorsi anni è stato coadiuvato da colleghe distaccate da altri uffici per compiere le attività di sopralluogo nelle sedi scolastiche finalizzate alla verifica dello stato e della quantità degli arredi presenti. Per quest'ultima attività è opportuna l'attivazione della collaborazione tra unità operative diverse, al fine di velocizzare un lavoro che richiede un grande impegno in termini temporali e raggiungere in modo più celere l'obiettivo della conoscenza dello stato e della consistenza complessiva del patrimonio distribuito.
All’inizio del pw e come descritto nella presentazione dell’ipotesi progettuale (PW4A-RIGOTTI-pitch-project-work-obbligo-di-da-arredare.pdf - https://github.com/Master-MSL/03ed-pw04A-docs/blob/main/doc/PWeducativi/allegatiEDU/PW4A-pitch-project-work-obbligo-di-da-arredare.pdf ), il processo riguardava solo la fornitura degli arredi scolastici ad uso didattico; con gli approfondimenti compiuti nei colloqui avvenuti con la Responsabile dell’ufficio in P.O e con le addette dell’ufficio Acquisti Vari, l’ambito di gestione si è ampliato pur conservando lo stesse caratteristiche di processo: l‘attività non riguarda solo gli arredi scolastici in senso stretto ma un più grande insieme di oggetti e la gestione non riguarda più solo la transazione tra ufficio e cliente ma anche in senso inverso nei casi di chiusure di sedi scolastiche il cui materiale viene redistribuito ad altre sedi:
    • arredi scolastici per scuola dell’obbligo ad uso didattico;
    • arredi scolastici per scuola del preobbligo;
    • arredi ad uso didattico o comunque utilizzati le attività che riguardnao gli utenti dei nidi d’infanzia;
    • stoviglie per la ristorazione scolastica;
    • copritermo per locali ad uso didattico e palestre.
Le attività di gestione degli arredi, pur non subendo interruzioni, si concentrano in particolare nei mesi primaverili ed estivi fino ad inizio anno scolastico; dunque i carichi di lavoro variano nei vari mesi dell'anno solare anche se è possibile per le scuole inoltrare richieste per la fornitura di arredi anche nei mesi invernali. 
Il processo si avvia in principal modo dalle richieste provenienti dalle scuole previa compilazione di un modulo prestampato e inviato in modalità cartacea, via fax o scannerizzato in formato elettronico ed inviato via mail.

Nel modulo sono presenti e da compilare i campi per l'identificazione del richiedente e i campi con le varie tipologie di arredi disponibili e le motivazioni della richiesta.
I moduli si distinguono per l’ordine scolastico (obbligo e preobbligo) e una terza tipologia per un tipo di arredo particolare, ovvero i copritermosifoni necessari per la prevenzione degli infortuni.

Dalla ricezione delle richieste si avvia il processo che deve concludersi con la realizzazione della fornitura: nell’iter si realizza un’istruttoria in cui vengono presi in esame diversi criteri di giudizio (es. consistenza, stato e vetutstà dei beni esistenti presso la scuola, motivazioni della richiesta - sostituzione, riparazione o nuova fornitura).
Il processo può anche originarsi da valutazioni interne dell’ufficio e da sopralluoghi compiuti presso le scuole.
Le richieste possono pertanto essere accolte pienamente, parzialmente, respinte, oppure risolte in un esito differente dalla fornitura ma con la riparazione degli oggetti segnalati dalla scuola.

Come citato in precedenza in caso di chiusura di una struttura l’ufficio si occupa anche di ritirare e redistribuire il materiale recuperato in buone condizioni ma questa parte di processo non è stata inserita nella BPM in quanto sostanzialmente distinta ed estremamente rara, e per la quale deve essere valutata in modo approfondito l’opportunità di sviluppare funzioni e rendere più complessa la struttura dell’applicazione oppure se prevedere una gestione separata o parzialmente separata di questa attività.
