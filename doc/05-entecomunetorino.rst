#######################
L’ente Comune di Torino
#######################
Attualmente il Comune di Torino ha un bilancio di circa 1.3 miliardi di euro, circa 9000 dipendenti con un’età media di circa 54 anni (dati sul pesonale da Deliberazione G.C.1046/2019).

Per quanto riguarda la parte corrente, il totale delle entrate (al netto delle partite correlate, cioè dei trasferimenti per spese vincolate) risulta essere circa un miliardo e 207 milioni di euro, mentre quello delle spese (sempre al netto delle partite correlate) circa un miliardo e 191 milioni di euro (una differenza, tra entrate e spese, di circa 16 milioni di euro che corrisponde ai risparmi generati dalla rinegoziazione dei mutui e che, come richiesto dalla legge, devono essere destinati al conto capitale).

Secondo l’attuale normativa nei prossimi anni dovrebbero raggiungere i requisiti per la pensione più di 1.000 persone. Al fine di garantire alla cittadinanza i servizi almeno invariati per quantità e qualità è in atto un profondo processo riorganizzativo volto a rivedere i carichi di lavoro, la logistica lavorativa e il sistema informativo di supporto.

L’attuale macchina comunale è quindi investita da una situazione di risorse economiche limitate e contrazione della forza lavoro; su questa realtà di carenza di risorse, come vedremo in seguito, si fondano i progetti di informatizzazione di processi che sono oggetto dei project work del team 04.
