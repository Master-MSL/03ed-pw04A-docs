################
Ambiente interno
################

Organizzazione dell’ente
************************

Il Comune di Torino è organizzato in Divisioni in un'ottica funzionale.

Si contano 12 Divisioni e 3 Servizi Centrali di staff al Segretario Comunale 

I Direttori delle Divisioni compongono il CODIR.

Ogni Divisione o Servizio Centrale può essere a sua volta suddivisa in Aree e/o Servizi aventi un Dirigente Responsabile

Organigramma dell’Ente del 15 luglio 2020

https://drive.google.com/file/d/1s04Aw1gnyCmfv-L4xM8CvBDlnN8xI8YX/view?usp=sharing

Il sistema informativo comunale
*******************************

La responsabilità della gestione complessiva del sistema informativo comunale è affidata all’Area Innovazione, Fondi Europei e Sistema Informativo: essa è una delle 12 divisioni che compongono l’organigramma funzionale dell’ente.

L’Area è a suddivisa in tre servizi aventi competenze su innovazione e fondi europei, servizi informatici, servizi telematici e hardware. 

Il Responsabile per la Transizione al Digitale, previsto dall’art. 17 comma 1 del CAD, è inserito in organigramma tra le figure centrali dell’organigramma alle dirette dipendenze del vertice dell’ente come previsto dal comma 1ter dello stesso articolo.

In origine il sistema informatico dell’ente era gestito in proprio e gli applicativi erano sviluppati internamente: alla fine degli anno 70 fu costituito, riunendo progetti sorti nella diverse ripartizioni, un servizio specifico denominato Centro Elaborazione Dati per la gestione di applicazioni su mainframe (in origine su elaboratori Siemens serie 4004 con so BS1000 e successivamente su elaboratori IBM 370 con so MVS XA- Multiple Virtual Storage) ed un altro servizio di Office Automation creato alla fine degli anni 80 con l’installazione negli uffici dei primi personal computer e questa seconda struttura operativa si occupava soprattutto dello sviluppo di database da installare sui pc.

Nelle due strutture furono sviluppati numerosi progetti di informatizzazione per vari servizi: anagrafe e stato civile, bilancio, gestione del personale, gestione dei beni economali e dell’inventario dell’ente, tributi, pagamento di servizi a domanda individuale come la mensa scolastica, gestione delle notifiche degli atti e delle contravvenzioni al codice della strada, gestione documentale e protocollo. 

Nel corso degli anni questi servizi sono stati sostituiti da sistemi più recenti in modalità client server o con servizi web.

All’inizio degli anni 90 la Città ha sviluppato e promosso il progetto di outsourcing del proprio sistema informatico infine realizzato nel 1997, affidando la gestione di HW e SW al CSI Piemonte (di cui la Città è una dei soci più importanti), stipulando una convenzione per la fornitura di servizi hardware e software rinnovata a cadenza triennale fino ad oggi.

Con l’outsourcing dei servizi informatici, le due strutture citate sono state chiuse ed è stato creato un Servizio Sistema Informativo a cui fanno riferimento i servizi centrali e le divisioni della città per le esigenze riguardanti applicativi, risorse hardware e connettività.

Con l’evoluzione organizzativa dell’ente il Servizio Sistema Informativo è diventato oggi Area Innovazione, Fondi Europei e Sistema Informativo: essa ha il ruolo di coordinamento e supervisione gestionale del sistema informativo e informatico comunale, interagisce ed è l’interfaccia operativa con CSI Piemonte; tra il personale dipendente dall’area sono presenti dipendenti con professionalità tecnico-informatiche.

Negli altri Servizi e Divisioni sono stati individuati i master informatici, utenti esperti che svolgono un ruolo di interfaccia e di referente nella relazione con gli uffici tecnici dell’Area Innovazione per i problemi riguardanti la fruizione dei servizi: in alcuni casi sono in possesso di buone competenze tecniche e si interfacciano direttamente con CSI Piemonte per la gestione degli applicativi.
