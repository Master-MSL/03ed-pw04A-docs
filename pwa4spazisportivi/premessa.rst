**PREMESSA**

Nell'ambito della terza edizione del Master in Management del Software Libero è stato affrontato un percorso formativo su tematiche organizzative, economiche, tecnologiche
e giuridiche applicate a percorsi di adozione e migrazione di software libero nella pubblica amministrazione.
Il percorso formativo, che si è svolto quasi interamente in forma webinar a causa dell'emergenza Covid, ha consentito di cogliere diversi aspetti 
applicabili ai servizi della Città di Torino. 
Il project work qui descritto è frutto della collaborazione con gli altri appartenenti al gruppo 4 A, Silvano Rigotti e Dario Rinaudo, nel quale si integrano tre idee 
progettuali originate dalle attività lavorative svolte nei rispettivi servizi di appartenenza dei componenti del gruppo che sono la Circoscrizione 3 dell'Area Decentramento,
la Divisione Servizi Educativi e l’Area Partecipazioni Comunali.
Gli ambiti di azione sono quindi molto diversi, ma l'elemento unificante dei 3 project work non è solo  l’appartenenza all’ente Comune di Torino,  in quanto  tutti, analizzando 
e sezionando i relativi processi, si rivelano  focalizzati  alla gestione di procedure di acquisizione istanze e/o documentazione, all'avvio di un procedimento amministrativo e
all'archiviazione-produzione di reportistica dell’esito del procedimento.
Il contesto in cui si sviluppa il progetto è la Città di Torino, in particolare l'ambito della Circoscrizione,  in quanto entità  dell’ente locale Comune di Torino a cui sono
demandate molte competenze amministrative necessarie per la gestione delle risorse comunali del territorio.
Della Circoscrizione segue una  scheda contenente alcune informazioni utili a rappresentare la dimensione dell’ambiente  e le  caratteristiche generali in cui si realizzano le 
attività oggetto del project work.
L'idea del progetto nasce dalla mia recente esperienza nell'ufficio sport della Circoscrizione 3.  L'improvvisa esperienza del lockdown ci ha calato forzamente nello
smartworking e ha reso questa analisi una necessità per razionalizzare l'operatività dell'ufficio a distanza. Con la speranza che la trasformazione digitale possa davvero 
rappresentare  un driver importante per il miglioramento di tutta la PA sia per  i servizi essenziali-chiave che per quelli accessori-di supporto come quello  a cui fa
riferimento il seguente project work.
