##########################################
L’ambito di realizzazione del project work
##########################################

a) Divisione Servizi Educativi
******************************

La Divisione Servizi Educativi è una delle 12 strutture funzionali in cui è suddivisa la struttura operativa dell’ente Comune di Torino e si occupa della gestione dei servizi e delle attività rivolte all’infanzia (fascia di età 0-6) ed all’adolescenza (fascia di età 6-14). 
Alcuni dei compiti derivano da specifiche norme dello stato, altre attività sono realizzate ad integrazione degli interventi dello stato, altre sono competenze assegnate dalle Regioni nell’ambito della potestà legislativa regionale.

La Divisione Servizi Educativi ha una Direzione a cui sono gerarchicamente sottoposte 2 Aree (Amministrativa e Educativa) alle quali sono afferenti Servizi con specifiche competenze nell'ambito di gestione dei servizi educativi offerti dalla città. 
I Servizi hanno funzioni proprie ed attività di esclusiva competenza ma nel loro insieme operano congiuntamente per la realizzazione della miglior offerta educativa della città. 

Nella Divisione Servizi Educativi ci sono alcuni uffici che svolgono funzioni trasversali:  

* la gestione del personale attribuita al Servizio Personale;  
* la gestione del sistema informativo e della comunicazione web attribuita al Servizio Coordinamento Amministrativo e Contabile e Sistema Informativo (gestione del bilancio e del sistema informativo);  
* la gestione del bilancio attribuita al Servizio Coordinamento Amministrativo e Contabile e Sistema Informativo;   
* la gestione delle procedure riguardanti la privacy e della sicurezza sul posto di lavoro alle dirette  dipendenze del Direttore. 

Ogni servizio è affidato a un dirigente alle cui dipendenze sono posti funzionari con posizione organizzativa; questi ultimi possono essere responsabili diretti di uno o più uffici oppure di uffici per i quali sono responsabili dei funzionari intermedi senza incarico di posizione organizzativa.  
Nel complesso la Divisione Servizi Educativi si compone per la componente amministrativa gestionale al 10 settembre di 2 dirigenti, 18 funzionari con posizione organizzativa, 25 responsabili in categoria D, 127 impiegati in categoria C, 24 dipendenti in categoria B nei profili amministrativo o operativo. 
Alla Divisione Servizi Educativi fanno capo 55 nidi d’infanzia (di cui 39 a gestione diretta e 16 affidati a gestori esterni) e 60 scuole dell’infanzia comunali. Questi servizi sono distribuiti  in 24 circoli didattici comunali; ogni Circolo Didattico comprende sia nidi che scuole dell’infanzia, hanno un responsabile di Circolo (attualmente due circoli sono vacanti) e complessivamente sono impiegati più di 1000 dipendenti con figure professionali di tipo educativo, amministrativo e di assistente-operatore.

b) Servizio Ristorazione, Arredi e altri Servizi per il Sistema Scolastico e l'Ufficio acquisto beni
****************************************************************************************************
Il Servizio Ristorazione, Arredi e altri Servizi per il Sistema Scolastico, di cui è parte l'ufficio Acquisto Beni, ha la competenza specifica ed esclusiva sugli oggetti citati nella denominazione; si occupa della erogazione alle scuole ed ai cittadini del servizio di ristorazione scolastica, della gestione del servizio di assistenza in sezione nei nidi e scuole comunali dove non è presente personale esecutore dipendente dall’ente, della fornitura di beni e servizi alle istituzioni scolastiche statali ed alle strutture comunali. 
Il servizio ha una struttura operativa in cui si distinguono uffici dedicati alla gestione dell'erogazione, alla gestione amministrativa e alla gestione finanziaria delle attività citate. 

L'Ufficio Acquisto Beni si occupa dell’acquisto di beni di varia natura necessari per lo svolgimento delle attività didattiche nelle scuole statali, per lo svolgimento del servizio nelle strutture educative comunali e per il servizio di ristorazione. 
L’ufficio fa capo ad una Responsabile in Posizione Organizzativa che si occupa anche della gestione finanziaria complessiva del servizio di appartenenza (impegni e liquidazioni): si di una Responsabile amministrativa in telelavoro, di 3 impiegate di cui due prossime al pensionamento e competenze informatiche limitate ma sufficienti per l'utilizzo di un applicativo on line.

c) Le scuole della città
========================
Nel territorio comunale sono presenti circa 180 plessi scolastici di scuola dell’obbligo, oltre 70 plessi di scuola dell’infanzia statale, 61 plessi di scuola dell’infanzia comunale, 55 nidi d’infanzia comunali e da ultimo una struttura comunale dedicata ai servizi di integrazione scolastica per disabili.

Le strutture comunali sono raggrupate in circoli didattici a cui fannno capo in media 4/5 strutture (nidi o scuole dell’infanzia) mentre i plessi statali sono suddivisi negli Istituti comprensivi che si compongono di più plessi dei tre ordini scolastici, scuola dell’infanzia, primaria e secondaria di primo grado. Il dimensionamento amministrativo, sia per i plessi comunali che per le scuole statali varia annualmente e pertanto le informazioni sulle risorse distribuite nelle strutture devono essere aggiornate con i nuovi riferimenti delle autonomie o circoli di appartenenza

A questa variabilità amministrativa si aggiunge anche la variabilità nell’utilizzo e apertura dei plessi: a causa dell’attuale trend demografico caratterizzato da una progressiva diminuzione della popolazione cittadina compresa nella fascia 0-14 anni, alcuni plessi sono chiusi oppure alcune strutture sono sottoutilizzate per la riduzione del numero di iscritti. Inoltre le scuole pososno rimanere chiuse per periodo più o meno lunghi a causa di lavori di ristrutturazione per messa in sicurezza o per miglioramenti e restauri: queste attività sovente comportano traslochi e forniture di nuovo materiale o immagazzinaggio e successivo recupero dell'esistente.

