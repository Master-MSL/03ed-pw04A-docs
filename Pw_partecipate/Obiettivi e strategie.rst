#############
I processi  
#############

I processi che saranno qui analizzati vertono sui controlli sulle società partecipate in house (ovvero alle società che rispondono alle seguenti caratteristiche: 
-	la totale partecipazione pubblica e il divieto di cedere le azioni a favore di terzi soggetti non pubblici;
-	l’esercizio del controllo analogo sulla società da parte dell’ente affidante, che sussiste quando l'ente sia in grado di esercitare sulla società un controllo analogo a quello che lo stesso ente esercita sui propri "servizi interni" 
-	l’obbligo di esercitare l’attività societaria in maniera prevalente a favore dei soci).

Possiamo distinguere i controlli dalle tempistiche e dagli ambiti degli stessi.
Nel primo caso parliamo di controlli preventivi, in itinere e successivi sugli atti e report prodotti dalla società; parallelamente alle tempistiche i controlli possono riguardare ambiti giuridici/statutari, economico finanziari, obiettivi e indicatori di qualità.
Considerando il sistema dei controlli quale processo principale, si possono poi individuare i seguenti sub-processi:


a)	Controllo Statutario/legislativo

b)	Controllo economico/finanziario su piani industriali e Budget

c)	Controllo economico/finanziario in itinere su budget/preconsuntivi

d)	Controllo economico/finanziario successivo su bilanci

e)	Controllo in itinere su aspetti economici-finanziari e contrattuali

f)	Controllo sugli obiettivi assegnati (in itinere e successivi)

g)	Controllo sul contratto di servizio (indicatori di disponibilità e indicatori di performance)


#################################################
Obiettivi di fondo e strategia per raggiungerli
#################################################

In uno scenario connotato da risorse economiche scarse e risorse umane in profonda contrazione, l’unica strada percorribile è sfruttare le tecnologie in nostro possesso per ri-organizzare i processi, le strutture, le unità organizzative e le singole business unit.

Inizialmente il presente PW aveva quindi nel più ampio ridisegno dei controlli delle società partecipate, i seguenti obiettivi:

a) creare un flusso informativo dalle società partecipate all’area partecipate (e ad aree tecniche della Città di Torino) in modo uniforme e standardizzato puntando sulla dematerializzazione del processo. Le società dovranno effettuare l’upload del materiale richiesto in modo autonomo sull’applicativo.

b) Definizione del flusso informativo mediante un applicativo informatico e suo dialogo con applicativo DOQUI.

c) Inoltre tali documenti dovranno essere indirizzati a tutti i funzionari delle aree coinvolte e successivamente confluire in un DB di facile accesso e fruizione.

#########################
Aggiornamento di Midterm
#########################


Alla luce delle analisi svolte internamente al gruppo di lavoro e con il monitoraggio con i docenti del master l’obiettivo del pw è cambiato e mi sono soffermato al primo sub obiettivo concentrandomi sulla procedura dell’approvazione dei bilanci sociali e sulla dematerializzazione dello stesso. 
Relativamente a questo obiettivo si dovrà procedere, partendo dall’ “As Is” dell’attuale procedura, mediante lo strumento BPMN, il programma Bizagi e il model Canvas alla  mappatura del processo.
Una volta analizzata tale mappatura si procederà alla realizzazione del processo re-ingegnerizzato sempre con gli strumenti su indicati.
Successivamente si procederà a migliorare tale processo in un’ottica PDCA al fine di generare un miglioramento e poi si tenterà di applicare al processo una logica Business Process Automation. 
